КОНЦЕПЦІЯ ТА РАМКИ ПРОЄКТУ
1. БІЗНЕС-ВИМОГИ
1.1 Передумови

	У сучасному світі з’являється багато автоматизованих речей, які працюють 
за заданою програмою, або використовують штучний інтелект. Такі речі, як 
автоматизований склад, пристрої для діставання товару з полиць, розумні камери, 
розумні будинки та інше стають дедалі звичайними речами, до яких вже звикли 
люди. В машинах та БПЛА вже давно використовується автопілот, а недавно до 
цього ще додався штучний інтелект, який з кожним днем стає все розумніше, але в 
деяких областях без людини ще не обійтися. 
	Послуги з доставки досі використовують людей для перевезення вантажу та 
товарів. Нова пошта використовує транспорт для доставки вантажу на відділення, 
а потім кур'єрів для доставки посилок в поштомати та на дім. Сервіс з доставки 
Glovo також використовує кур’єрів для здійснення перевезень на короткі дистанції. 
Наразі кур’єри використовують транспорт з двигуном, який використовує паливо. 
Це по-перше шкодить навколишньому середовищу, по-друге коштує великих 
грошей, бо ціни на паливо ростуть швидко. Логічніше було б використовувати 
електротранспорт, проте він коштує дорожче, ніж транспорт з двигуном та 
компанії та звичайні кур’єри не готові іти на такі затрати. 
	Ще одним виходом з цієї ситуації може слугувати використання керованих 
або автоматизованих БПЛА для доставки вантажу певного розміру та ваги на 
короткі або дальні дистанції. Це значно дешевше аніж бензиновий транспорт та 
іноді швидше, коли наприклад, у місті великі пробки в час пік. Також сучасні 
сервіси з таким типом доставки покривають відносно невеликі території, тому 
використовуються для перевезення вантажу на невеликі відстані. 

1.2 Бізнес-можливості

	Ідея створення сервісу перевезення вантажу за допомогою БПЛА не стала 
першою в світі. Amazon створив власний Проєкт безпілотної доставки ще у 2013 
розі, проте через попит та нормативні обмеження Проєкт був закритий. Компанія 
Wing досягла більших успіх та здійснює доставку за допомогою БПЛА на 3 
континентах. 
Wing має власні безпілотники різних розмірів для перевезення замовлень їжі 
або товарів з магазину. Ця компанія відносно недавно стала партнерами з Walmart 
та тепер робить доставку і їх замовлень.
	На рисунках Б1 та Б2 можна бачити сам БПЛА компанії та місце посадки, яке 
обладнане QR кодом. Можна зробити висновок, що БПЛА має певний «зір» та 
бачить обстановку навколо себе. Також БПЛА може бути автономним або 
керованим. Керований БПЛА потребує персоналу операторів, для управління, а 
автономний літає за заданою траєкторією або створює її сам, за допомогою 
програми, GPS та аналізу навколишнього середовища. Також необхідно зауважити, 
що всі БПЛА мають максимальну дальність польоту, яка залежить від швидкості, 
завантаження та погодних умов, тому в деякі місця вони долетіти не зможуть. 
З мінусів можна виділити можливу крадіжку товару через відсутність точки 
видачі товару користувачу та обмежену відстань польоту.
	Також існує компанія Meituan , яка використовує БПЛА для доставки в Китаї.
Дрони цієї компанії також мають місця дислокації, обладнані QR кодом, який 
є посадочним місцем БПЛА. Ці дрони невеликі за розміром та доставляють лише 
невеликі за вагою товари. Ця компанія спеціалізується на доставці їжі з закладів 
швидкого харчування. Дрон летить до обраного у додатку «поштомату» та залишає 
там замовлення. Потім цей автомат завантажує коробку в персональну комірку, яку 
можна відчинити за допомогою коду з додатку. 
	Ознайомившись з додатком, можна зробити висновок, що користувач прямо 
у додатку обирає заклад або магазин, та робить замовлення товарів. Після цього 
йому необхідно обрати тип замовлення та місце, тому при виборі «доставка за 
допомогою БПЛА» йому необхідно запропонувати найближчий пункт видачі. Це 
дуже зручна можливість.
	З мінусів можна виділити обмеження вантажу за розміром та вагою, через 
невеликий розмір дрону, проте це вирішується шляхом його збільшення. 
Дані сервіси з доставки є дуже зручними для отримання переміщення 
невеликого вантажу на невеликі відстані. 
	Проаналізувавши дані сервіси доставки можемо зробити такі висновки для 
компанії Wing:
− Зручна та швидка доставка у будь яке місце;
− Великий парк БПЛА;
− Можливість перевезення більшого за розміром та вагою вантажу;
− Розповсюдженість.
	Також можна виділити такі плюси сервісу Meituan:
− Швидка доставка у пункти прийому замовлень;
− Захист від крадіїв за допомогою персональних комірок та коду;
− Зручний додаток користувача. 
Можна зробити висновок, що дані сервіси мають великий попит серед 
користувачів та легку можливість зробити замовлення. Сервіс компанії Wing 
інтегрований у системи партнерів, а сервіс компанії Meituan автономний та надає 
можливість зробити замовлення прямо у додатку. Дрони компанії Wing мають 
перевагу перед Meituan через великий парк дронів різного розміру, що дозволяє 
доставляти замовлення більшої ваги та розміру.

2. КОНЦЕПЦІЯ РІШЕННЯ
2.1 Окреслення концепції

	Метою проєкту є надання можливості автоматизувати перевезення вантажу 
на різні дистанції за допомогою БПЛА. Це дозволить зробити отримання замовлень 
користувачам швидше та легше. Цей проєкт в майбутньому можна буде 
використовувати для власних цілей та надавати можливість компаніям доставки та 
тим, хто надає послуги перевезень вантажу використовувати цю систему на свою 
користь.
	На меті є створення проєкту, який складається з декількох додатків, де 
функціонал розділений за ролями користувачів. Персонал зможе створювати 
замовлення та підключати для їх доставки БПЛА. Також персонал буде мати 
можливість легкого адміністрування системи, наприклад перегляд замовлень, їх 
обробка, перегляд інформації та ін. 
	Клієнт у свою чергу зможе зробити замовлення прямо в системі, створивши 
перелік необхідних речей для відправки. Також буде можливість використання цієї 
системи для відправки посилок від клієнта до клієнта. Загалом для отримання 
посилки пропонується декілька варіантів: створення розумних точок отримання 
посилки, реєстрація спеціальних посадочних місць з QR кодом, який зможе 
розпізнати БПЛА та просто вказання необхідних координат.
	Так як БПЛА мають обмежене завантаження та дальність польоту, в система 
має враховувати це, а БПЛА має можливість власноруч залетіти до пункту зарядки, 
які мають бути створені для забезпечення перевезень вантажу на досить далекі 
відстані.
	Система також має надавати можливість переглядати різну інформацію про 
посилку, БПЛА, замовлення та користувачів системи. Має включати також в себе 
створення логів для відстеження історії дій в системі.

2.2 Головна функціональність

Функціонал мобільного застосунку:
MF-1: Реєстрація акаунту користувача;
MF-2: Створення замовлень;
MF-3: Керування замовленням;
MF-4: Відстежування стану замовлення;
MF-5: Отримання замовлення;
MF-6: Оплата доставки;
MF-7: Перегляд історії замовлень.
Функціонал веб застосунку:
MF-8: Реєстрація працівника у системі;
MF-9: Обробка замовлень;
MF-10: Перегляд замовлень;
MF-11: Перегляд інформації про клієнта;
MF-12: Керування БПЛА;
MF-13: Створення посадкових майданчиків для БПЛА.

3. РАМКИ ТА ОБМЕЖЕННЯ
3.1 Рамки первинного випуску

	Основні функції, які будуть включені у перший випуск даного проєкту 
мобільному застосунку включають наступні:
SIR-1: Реєстрація акаунту користувача;
SIR-2: Створення замовлень;
SIR-3: Керування замовленням(переадресація, зміна отримувача або 
замовлення, до моменту отримання);
SIR-4: Відстежування стану замовлення;
SIR-5: Отримання замовлення за кодом або NFC;
SIR-6: Оплата доставки за допомогою сервісів оплати, включених у додаток;
SIR-7: Push - повідомлення;
SIR-8: Перегляд історії замовлень.
	Основні функції, які будуть включені у перший випуск даного проєкту веб 
застосунку включають наступні:
SIR-9: Реєстрація працівника у системі;
SIR-10: Обробка замовлень(перегляд вмісту, зміна стану замовлення);
SIR-11: Перегляд усіх замовлень;
SIR-12: Перегляд інформації про клієнта;
SIR-13: Керування БПЛА(примусові вказівки у випадку неполадок з 
автономним польотом);
SIR -14: Створення точок базування/зарядки БПЛА.
	Також слід зазначити, що усі дані мають бути захищені в системі, тому паролі 
повинні зберігатися у вигляді хешу в базі даних, усі запити до сервісів та функцій 
будуть включати в себе JWT токен користувача, який не має зберігатися довше, 
ніж 3 години, який буде перевірятися системою на валідність. Використання 
токенів для отримання даних зробить систему більш захищеною від зловмисників.
	Також для отримання великої кількості даних, таких як: список замовлень, 
користувачів, БПЛА та ін. та відображення їх в зручному виді слід додати 
фільтрацію та сортування, яке буде використовувати швидкі алгоритми сортування
такі, як: сортування злиттям(merge sort) або сортування підрахунком(counting sort). 
Для побудови шляху польоту БПЛА може бути застосований алгоритм пошук А(A 
search).
	Також система повинна мати локалізацію, яка дозволить використовувати її 
користувачам з різних країн. Дата, час та мова повинні відображатись у 
користувачів в залежності від їх розташування або локалі у звичному для них 
форматі. Для цього у веб додатку буде використано бібліотеку react-i18next. Вона 
дозволяє створювати окремі файли локалізації і отримувати текст для меню 
додатка з цих файлів. Для мобільного додатку інструменти для інтернаціоналізації 
вже включені у Android SDK. 

3.2 Рамки наступних випусків

	У майбутньому проєкт буде вдосконалений наступним функціоналом:
SSR-1: Створення клієнтом власних точок посадки БПЛА;
SSR-2: Інтеграція з магазинами та компаніями доставки;
SSR-3: Додання програм лояльності для клієнтів та компаній;
SSR-4: Оптимізація проєкту;
SSR-5: Оплата доставки за допомогою NFC мітки на БПЛА.

4. БІЗНЕС-КОНТЕКСТ
4.3 Робоче середовище

	Back-end цього проєкту буде написаний на Java з використанням Spring 
framework. Дана технологія забезпечить потужний та надійний back-end для 
обробки даних. Її переваги полягають у зручному та простому управлінні запитами, 
зворотній сумісності та підтримці стандартів Java EE, що дозволить легко 
масштабувати проєкт у майбутньому. Крім того, технологія Spring Data значно 
спрощує роботу з базою даних. Так як важливо забезпечити безперебійну роботу 
системи та мінімізувати перевантаження системи було обрано мікросервісну 
архітектуру. Java Spring це фреймворк, на якому як раз можна легко створити різні 
за розміром API та швидко створити мікросервіси та розбити проєкт на складові.
	В розробці back-end складової також буде використовуватися СУБД
PostgreSQL. Це сучасна СУБД яка швидко набирає популярність. 
	Mobile складова буде розроблена на мові Kotlin. Ця мова програмування, 
створена компанією Google, для заміни мови Java для створення мобільних 
застосунків та вона є популярною. Вона добре працює з Java та може взаємодіяти 
з існуючим Java кодом.
	Front-end буде розроблений з використанням бібліотеки React. React це 
сучасна JS бібліотека, для створення веб інтерфейсів користувача. Вона є однією з 
найпопулярніших фреймворків або бібліотек для розробки веб додатків.
	IoT пристрій, тобто БПЛА буде розроблений з використанням Arduino. Цей 
мікрокомп’ютер дуже добре обробляє аналогові сигнали з датчиків, що у поєднані 
з мовою низького рівня програмування C++ допоможе забезпечити швидку роботу 
пристрою
